41

effectorem appellavit,¹) et Clytaemnestra ipsa alio loco
Parcam,') Aegisthus deorum iustitiam et Furias ⁸) causam
fuisse dixerunt. Simili ratione mutuam Eteoclis et Polyni-
cis caedem, quam chorus δαίμονυς vi effectam esse sentie-
bat, <Antigone et Jsmene a Parca infesta et atra Furia repe-
tierunt34) et Oedipus impietatis vindictam, quam δαίμονα
a Polynice filio repetiturum sperabat, ad Jovis iustitiam re-
vocavit. ⁵) Res sane memoratu dignissima, quia aperte osten-
dit, rationem humanam ad explicanda rerum principia et
causas in infinita aliqua natura acquiescere non posse, sed
postulari ab ea — ergoque etiam esse — vim mente ac
ratione praeditam, cuius sapienti oonsilio ac voluntate tam
rerum omnium quam ipsius infinitae illius naturae constitu-
tio et comparatio contineatur.

Itaque δαίμων, quamvis universi numinis infinitam pote-
statem cohiberet, tamen, quia haec potestas mentis lumine
non collustrata et quasi distincta erat, ideoque in se erat
abscondita et obscura, a singulorum deorum personis et men-
tibus quasi lucem et explanationem et agendi rationes ac
fines accipiebat. Quare, quum potestatis infinitate singulis diis,
quippe qui finita tantum potestate uterentur, re vera esset su-
perior, eosque tamquam partes infra se haberet, simul iis-
dem, quia eorum mentibus ac rationibus infinita ipsius na-
tura definiebatur et regebatur, inferior erat ac sub eorum
voluntates ac consilia subiectus. Quo fiebat, ut ne δαίμων
quidem universam naturae divinae ’ vim continere videretur
neque unquam ad dei summi, quippe a quo libera mentis vis
abesse non posset, dignitatem ac significationem perveniret.

 

ι) Aesoh.Agam.1444 2011.‘1453 et 1530.
2) Aesch. Coeph. 898. cf. Agam. 1502.

3) Aesch. Agam. 1546 sq.

4) Aesch. Sept. 930 coll. 954 et 970.

5) Soph. oed. C. 1370 coll. 1381. ’

 

