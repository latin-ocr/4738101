15

plurimos ad universam indicandam vim divinam adhibeatur,
non in una aliqua· natura cumulatam, sed mentis solum co-
gitatione comprehensam, iam apparet dissidium inter vocis
formam- et usum, quod non video qua ratione conciliari possit,
nisi statueris, primo initio» nullam inter rem et vocem fuisse
dissensionem, eamque naturam, quae δαίμονος nomine appel-
laretur, talem fuisse, ut haec appellatio plane ei conveniret.
Unde sequitur, ut universam vim divinam, quam una cogi-
tatione conceptam δαίμονα a· scriptoribus appellatam inveni-
mus, tum, quum primum hac' appellatione nominaretur, in
una etiam natura congregatam esse creditum sit, ideoque
δαίμων summi numinis cognomen fuerit.

Atque haec nominis vis ita in mentibus inhaerebat, ut
posteriore etiam tempore, quum iam infinitior illa notio per-
crebuisset, et philosophi et poetae, si significanda esset
summa vis divina omnibus diis superior, quae propria sua
natu-ra consisteret et sentiret et ageret, δαίμονος nomine
optime sibi viderentur posse mentem suam aperire. Heraclitus
enim naturam illam divinam res omnes amplectentem et
permeantem, cuius participatione et inspiratione, omnis ho-
minum cognitio atque intelligentia efficeretur, ¹) δαίμονα
vocavit. 2) Parmenides autem vim illam divinam mediam inter

 

1) ’ „Ta περιέχον ἡμᾶς λογικὸν τε καὶ φρενῆρες.“ Sext. Empir. V11‚127;
VIII, 2864 De universo hoc Heracliti decreto vid. Sext. Empir. VII,
129 — 1343 Schleiermacher in Wolf. et Buttmann. Mus. antiquit. Ι, p. 474sq.
ι 2) »Ἀνήρ νήπιος ἤκουσε πρὸς δαίμονος ὅκωσπερ παῖς πρὸς ἆδρός.“

Origen. adv. Cels. p. 698. Schleiermacherus l. l. p. 523. δαίμονα intelligit
fatum et sic vertit: „cin tbsstidytet ffllan'n vetnimmt nicht mebt bom
ῧῴίᾶῐαῑ, affl ein §inb nnn tinem ξὶἷῐῖαιιιιε.Η Sed sine dubio vir praecla-
rus erravit. Particula enim πρὸς cum genitivo iuncta, quam ille sic in-
tellexisse videtur, quasi pro περὶ posita esset, nunquam hanc vim habet,
sed notione est cum παρὰ cognata significatque locum, unde quid veniat
oriaturque. Cf. Math. Gr. ξ. 590. Loci sententia est haec: Ut puerulus
propter ingenii imperitiam nihil intelligit docente viro ,, ita homines stulti
daemonis, h. e. naturae illius intelligentis omnia complexae, dieta ac
praecepta , quae in eorum animos quasise infundunt, non intelligunt et
ne animadvertunt quidem Cf. Sext. Emp. VlI, 132.

