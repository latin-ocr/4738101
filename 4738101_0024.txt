8

quod apud scriptores praeclaros et antiquos, ut Hesiodum et
Archilochum¹), re vera δαίμονας eum δαημόνων significatione
dictos inveniebant. Sed tamen δαίμονα, ubi naturam quan-
dam divinam significat, ne ab illa origine descendere creda-
mus, constans nominis vis ac notio prohibet. Neque enim
rerum scientia ac cognitione, verum distributione ac consti-
tutione omnem daemonis naturam contineri videbimus. Atque
haec significatio ita, opinor, in veterum Graecorum mentibus
vigebat,⁵ ut non laboriosa quadam cogitatione, sed ipso animi
sensu δαίμονος notionem a δαίειν, h. e. partiri ac distribuere,
repeterent. Quare quum Alcman pulchra verborum colloca-
tione, ut πάλους cum πᾶλαι, ita δαίμονας cum δάσασθαι
componeret, omnes certe verbo δάσασθαι veram δαιμόνων et notio-
nem et munus repeti sentiebant. Id quod veteres interpretes
ostendunt, quum, ut propriam δαίμονος notionem partitione
et distributione (ἐν μερισμῷ καὶ διαιρέσει) contineri probarent,
hac potissimum Alcmanis dictione usi sint2). Unde magis
etiam intelligas, Platonem ad augendam irrisionis vim studiose
eam exquisivisse interpretationem, quae, quum propter spe-
ciosam quandam novitatem sophistae vanitati acceptissima
esset, apud peritos optime ludendi consilium proderet. Quodsi

 

1) Archilochus apud Plut. vit. Thes. ὁ (Archilochi fragm. 3. apud

Bergk: Poetae Lyr. Gr.) de Abantibus ait:

„Toezizm- γὰρ κεῖνοι δαίμονές εἰσι μαχῆς.“
Apud Hesiodum autem Op. 314. δαίμονι eandam esse significationem,
Goettlingio plane assentior.

2) Alcmanis locus legitur apud scholiastam ad 11. Ι.. 222, ubi usu
Homeri, qui δαίμονας pro diis dixerat, monitus, quum hanc vocem con·
tinere sentiret notionem, quae in θεῶν nomine deesset, veram eius vim
accuratius indicandam esse ratus, ,,οὔτως,“ inquit, ,,δαίμονας καλεῖ θεοὺς
ἧωι ὅτι δαήμονες - ἧ ὅτι διαιτηταί εἰσι καὶ διοικηταὶ τῶν ἀνθρώ-
πων, ὥς Ἀλκμὰν ὁ λυρικός φησι·

,,,,“Ος Fet-ssu πάλοις ἔπαλε δαίμονας τ’ ἐδάσσατο· ““
τούς μερισμούς καὶ δι αιρέσειςαύταῑν.“ Cf. Cram Anecdot.T. 1V.p. 409,16.
Alcman fragm. ap. Bergk l. l. p. 552.

