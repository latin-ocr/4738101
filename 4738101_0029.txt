ιε, ’

darentur? Ab illius enim consilio ac voluntate immutabili
’ sibi quisque quovis temporis momento · aut vitam ac salutem,
aut exitium atque mortem imminere sentiebat.

Atque his iam satis videmur docuisse, δαίμονος notionem
insitam cum summi numinis ea vi, qua potissimum veterum
animi pulsi sint, plane convenire aptissimamque eius esse
appellationem. Simul autem ascendimus locum, ex quo omnem
huius vocis ditionem uno obtutu prospicere possimus. Primum
igitur δαίμων coqnomen erat ipsius summi numinis, cuius
supremam omnium rerum designandarum et distribuendarum
potestatem exprimebat huiusque potestatis sanctam et inac-
cessam maiestatem in horrentium animorum conspectu pone-
bat. Deinde, quum summi numinis vis inter plures deos
quasi divisa esset, δαίμων, peculiari nominis significatione
servata, universa erat divinitae, notione infinita et a certae
personae cogitatione magis remota, quae tamquam totum ali-
quod deorum omnium potestates et munera in se coniungeret,
cuius universa ac suprema vis et maiestas a singulis diis
aperiretur et perficeretur, ita ut, quidquid hi facerent, in eo
δαίμονος vis ac voluntas cerneretur. Tum vero einyuli etiam
dii, quoniam summi numinis munera in se susceperant, eaque
pro sua quisque parte sustinebant, recte δαιμόνων nomine
appellabantur. Tum naturae quaedam divinae inferiores, quae
deorum auctoritate ac iussu distribuendarum rerum munera
obibant illorumque quasi erant administrae, δαίμονες erant3
iique, quum et bonorum et malorum datores essent, partim
boni, partim mali credebantur. Atque in hoc primum dae-
monum genere factum est, ut, quum antea in Graecorum re-
ligione nullum fuisset mali principium ab ipso numine divino
diversum, a quo tam bona quam mala repetebantur, bonorum
et malorum principium ad diversas personas referretur, certe
non sine magna philosophiae auctoritate et orientalis doctrinae
multa accessione. Quum enim dii iam non posse viderentur
non boni esse, bonitasque cum ipsa eorum notione compre-

