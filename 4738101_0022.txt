6

et muneribus et ordinibus quaesiverunt et dixerunt et ad
suam quisque rationem adaptarunt. In qua re quamquam
fieri non potuit, quin diversas saepe sententias sequerentur,
in eo tamen omnes consenserunt, ut definirent eos naturas
quasdam divinas et intelligentes, quae diis inferiores, superio-
res hominibus essent, atque inter utrosque mediae quasi in-
teriectae. Sed ita re constituta plurimum recesserunt ab
antiquorum scriptorum rationevatque usu, apud quos δαίμο-
νος vis multo latius patet tamque diversas amplecti videtur
sententias, ut primo aspectu nescias, numdii ipsi-significen-
tur an natura quaedam divina ab iis diversa, haecque num
diis inferior an superior potius iudicanda sit. Atque eadem
incertitudine, quae nos saepe premit Graecorum scripta le-
gentes, Graeci etiam ipsi tenebantur, siquidem sub belli Pe-
loponnesiaci finem dubitabant, δαίμονες num essent ipsi dii
an spurii quidam 'deorum liberi, vel e Nymphis vel ex aliis
quibusvis suscepti. 1) Quare mirum non est, recentiores etiam
interpretes in explicanda hac voce saepe nutare et distin-
ctione -non satis certa tum fatum, tum deum, tum genium
interpretari.

Quae interpretationes quamquam veritate non carent,
tamen non eam movent cogitationem ac sensum, qui verbo
Graeco in audientium vel legentium animis excitari eosque
horrore quodam divino percellere videtur, neque conspicuam
faciunt summam illam sententiam, quae singulas notiones
continet in iisque tamquam genus in partibus vivit ac viget3
per quam solam fieri potuit, ut eadem vox apud eundem
scriptorem ad diversas res significandas adhiberi posset.

Namque in vocibus explicandis eadem observanda lex esf,

1) „—- εἰμὲν θεοί τινές εἰσιν οἱ δαίμονες -— εἰ δἀὖ θεῶν παῖδές
εἰσι νόθοι τινὲς ἢ ἐκ νυμφῶν ἢ, ἔκ τινων ἄλλων, ὧν δὴ καὶ λέγονται.“ Plat.

'Apolog. p. 27 D.

